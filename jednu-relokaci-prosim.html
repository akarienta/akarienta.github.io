
<!DOCTYPE html>
<html lang="cs">
<head>
  <link href='//fonts.googleapis.com/css?family=Source+Sans+Pro:300,400,700,400italic|Dekko|Inconsolata&amp;subset=latin-ext' rel='stylesheet' type='text/css'>

  <link rel="stylesheet" type="text/css" href="https://svedsko.blog/theme/pygments/github.min.css">
  <link rel="stylesheet" type="text/css" href="https://svedsko.blog/theme/font-awesome/css/font-awesome.min.css">

    <link rel="stylesheet" type="text/css" href="https://svedsko.blog/theme/stylesheet/style.min.css?v=4">




    <link rel="shortcut icon" href="https://svedsko.blog/images/favicon.ico" type="image/x-icon">
    <link rel="icon" href="https://svedsko.blog/images/favicon.ico" type="image/x-icon">

  <meta charset="utf-8" />
  <meta http-equiv="X-UA-Compatible" content="IE=edge" />
  <meta name="HandheldFriendly" content="True" />
  <meta name="viewport" content="width=device-width, initial-scale=1.0" />
  <meta name="robots" content="" />

    <!-- Chrome, Firefox OS and Opera -->
    <meta name="theme-color" content="#006AA8">
    <!-- Windows Phone -->
    <meta name="msapplication-navbutton-color" content="#006AA8">
    <!-- iOS Safari -->
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">

<meta name="author" content="Knut Holm" />
<meta name="description" content="Úřady v ČR, úřady ve Švédsku, hledání bytu, přihlášení energií, zřizování internetu, otevření bankovního účtu, přepis auta a lodě, mezinárodní pasy pro kocoury a spousta dalších formalit - z toho by se jeden zbláznil. Naštěstí ale existují společnosti, které se živí tím, že to všechno udělají za vás. Kde je najít, jak fungují a kolik si řeknou za svoji práci? Tak přesně o tom je tento článek." />
<meta name="keywords" content="byt, doklady, úřady, relokace, Prime Relocation">
<meta property="og:site_name" content="O Švédsku a tak"/>
<meta property="og:title" content="Jednu relokaci, prosím!"/>
<meta property="og:description" content="Úřady v ČR, úřady ve Švédsku, hledání bytu, přihlášení energií, zřizování internetu, otevření bankovního účtu, přepis auta a lodě, mezinárodní pasy pro kocoury a spousta dalších formalit - z toho by se jeden zbláznil. Naštěstí ale existují společnosti, které se živí tím, že to všechno udělají za vás. Kde je najít, jak fungují a kolik si řeknou za svoji práci? Tak přesně o tom je tento článek."/>
<meta property="og:locale" content="cs_CZ"/>
<meta property="og:url" content="https://svedsko.blog/jednu-relokaci-prosim.html"/>
<meta property="og:type" content="article"/>
<meta property="article:published_time" content="2017-10-26 15:35:00+02:00"/>
<meta property="article:modified_time" content=""/>
<meta property="article:author" content="https://svedsko.blog/author/knut-holm.html">
<meta property="article:section" content="Odjezd z ČR"/>
<meta property="article:tag" content="byt"/>
<meta property="article:tag" content="doklady"/>
<meta property="article:tag" content="úřady"/>
<meta property="article:tag" content="relokace"/>
<meta property="article:tag" content="Prime Relocation"/>
<meta property="og:image" content="https://svedsko.blog/images/og.png">

  <title>O Švédsku a tak &ndash; Jednu relokaci, prosím!</title>

</head>
<body>
  <aside>
    <div>
      <a href="https://svedsko.blog">
        <img src="https://svedsko.blog/images/author.jpg" alt="O Švédsku a tak" title="O Švédsku a tak">
      </a>
      <h1><a href="https://svedsko.blog">O Švédsku a tak</a></h1>

<p>Knut Holm</p>
      <nav>
        <ul class="list">
          <li><a href="https://svedsko.blog/pages/o-mne.html#o-mne">O mně</a></li>
          <li><a href="https://svedsko.blog/pages/proc-svedsko.html#proc-svedsko">Proč Švédsko</a></li>

        </ul>
      </nav>

      <ul class="social">
        <li><a class="sc-linkedin" href="https://www.linkedin.com/in/knuhol" target="_blank"><i class="fa fa-linkedin"></i></a></li>
        <li><a class="sc-github" href="https://github.com/knuhol" target="_blank"><i class="fa fa-github"></i></a></li>
        <li><a class="sc-stack-overflow" href="https://stackoverflow.com/users/3780766" target="_blank"><i class="fa fa-stack-overflow"></i></a></li>
      </ul>
    </div>


  </aside>
  <main>

    <nav>
      <a href="https://svedsko.blog">Domů</a>

      <a href="/archives.html">Archiv</a>
      <a href="/categories.html">Kategorie</a>
      <a href="/tags.html">Tagy</a>
      <a href="/authors.html">Autoři</a>


    </nav>

<article class="single">
  <header>
    <h1 id="jednu-relokaci-prosim">Jednu relokaci, prosím!</h1>
    <p>
      Publikováno 26. 10. 2017 (15:35) v kategorii <a href="https://svedsko.blog/category/odjezd-z-cr.html">Odjezd z ČR</a>

        &#8226; Autor <a href="https://svedsko.blog/author/knut-holm.html">Knut Holm</a>

        &#8226; Přečtete za 6 minut
    </p>
  </header>


  <div>
    <p>Úřady v ČR, úřady ve Švédsku, hledání bytu, přihlášení energií, zřizování internetu, otevření bankovního účtu, přepis auta a lodě, mezinárodní pasy pro kocoury a spousta dalších formalit - z toho by se jeden zbláznil. Naštěstí ale existují společnosti, které se živí tím, že to všechno udělají za vás. Kde je najít, jak fungují a kolik si řeknou za svoji práci? Tak přesně o tom je tento článek.</p>
<p>Jakmile se mi začala reálně otevírat cesta k podpisu švédské pracovní nabídky, začal jsem zjišťovat, co všechno bude stěhování do zahraničí obnášet. Ze všech stran se na mě valily informace o tom, jak <a href="http://www.sverige.cz/osobni-cislo-aneb-jak-do-sebe-vsechno-zapadlo/">problematické je zařídit si <em>personnummer</em></a> (něco jako švédské rodné číslo) a především, že <a href="http://moving2stockholm.blogspot.com/2015/01/rent-apartment-in-stockholm.html">ve Stockholmu je velice obtížné najít si jakýkoliv byt k pronájmu</a>, zejména pak byt, který by se vám třeba i líbil a ve kterém by mohly bydlet i kočky. Pokud se o to navíc chcete snažit ze zahraničí, je to úkol téměř nemožný.</p>
<p>Spousta zahraničních firem nabízí pro své nové zaměstnance relokační balíčky, které jim mají pomoci se v nové zemi usadit co nejdříve. Moje budoucí firma není výjimkou, nicméně místo spolupráce s konkrétní relokační agenturou nabízí pouze jednorázovou pomoc finanční. Většina nových zaměstnanců ji prý využívá k tomu, ať si zaplatí hotel, zatímco si ve Stockholmu hledá byt. Tento postup mi osobně přijde jako mrhání časem i penězi, tak jsem se nakonec rozhodl této finanční pomoci využít, možná přihodit něco ze svého a najmout si relokační agenturu na vlastní pěst. </p>
<h2>Dobrý den, já se stěhuji do Švédska</h2>
<p>Strejda Google na můj první dotaz vyplivl <a href="http://www.expatarrivals.com/sweden/relocation-companies-in-sweden">tuhle stránku se seznamem relokačních agentur</a>. Neměl jsem ani nejmenší představu, jak tento business funguje a tak jsem naprosto naivně poslal do všech z nich e-mail s dotazem, jestli mi dokáží pomoci a kolik za to budou chtít.<br>
Agentury <strong>Newcomer's</strong> a <strong>Paragon Relocation</strong> jsem vůbec nekontaktoval, protože nenabízejí služby soukromým zákazníkům, ale jen korporacím. Ostatní agentury mi na e-mail odpověděly více či méně vřele.</p>
<h3>Relocate to Sweden</h3>
<p>Agentura odpověděla asi po dvou dnech, ale mohlo to být dáno tím, že prvotní kontakt probíhal v červenci, kdy mají skoro všichni Švédové dovolenou. Nabídli mi tyto služby:</p>
<ul>
<li>pomoc s ujasněním si požadavků na nové bydlení</li>
<li>předvýběr a výběr vhodných bytů</li>
<li>sjednání prohlídky a asistence na prohlídce</li>
<li>vyjednávání s majitelem o co nejlepší ceně a podmínkách</li>
<li>uzavření smlouvy, pomoc s dalšími právními dokumenty</li>
<li><strong>cena: 15 000 SEK</strong> + DPH (to je ve Švédsku na tyto služby 25 %)</li>
</ul>
<p>Cena se mi zdála velmi přijatelná, tak jsme pokračovali v komunikaci. Hned na začátku se ale agentura tvářila velice problematicky na hledání bytu, kde bychom mohli bydlet spolu s kocoury a celkově působilo jejich jednání velice odměřeným dojmem, konverzaci jsme tedy brzo ukončili s tím, že se možná ozveme. Už jsme se neozvali.</p>
<h3>Team Relocations</h3>
<p>Odpověď dorazila asi po týdnu, opět po dovolených. Obsahovala informaci o tom, že právě aktualizují ceník a že se brzy ozvou. Po deseti dnech jsem je urgoval a ceník skutečně dorazil. Nabídli mi, mimo jiné, tyto služby (výběr z těch, co mě zajímá):</p>
<ul>
<li>hledání bytu</li>
<li>asistence při prohlídce bytu</li>
<li>registrace na úřadech</li>
<li>převod auta na švédské SPZ</li>
<li><strong>cena: 35 175 SEK</strong> + DPH (to je ve Švédsku na tyto služby 25 %)</li>
</ul>
<p>Ceny byly téměř dvojnásobné oproti <strong>Relocate to Sweden</strong>, takže jsem odpověděl, že děkuji, ale nemám zájem.</p>
<h3>Sweden Relocation</h3>
<p>Odpověď přišla ještě ten samý den. Firma nás předala firmě <strong><a href="http://primerelocation.se/">Prime Relocation</a></strong>, která se specializuje na relokaci soukromých zákazníků.</p>
<h3>Prime Relocation</h3>
<p>Ještě ten samý den, kdy došlo k předání, nás kontaktovala relokační agentka <a href="https://www.linkedin.com/in/heli-s%C3%B6derberg-054b3a17/">Heli Söderberg</a> a domluvila si s námi hovor na druhý den. Ten trval asi půl hodiny a dověděli jsme se všechny potřebné informace. Hovor byl velice příjemný, Heli byla milá a ujistila nás, že pokud si je vybereme, vše se podaří, jak má. Podotkla, že najít byt vhodný pro kočky bude sice výzva, ale nikoliv nemožný úkol a vše podpořila tvrzením, že nedávno relokovala pár z Holandska, také se dvěma kočkama. Hurá, jsme nadšení a chceme ceník!</p>
<p><strong>Prime Relocation</strong> má v nabídce tyto tři balíčky:</p>
<ul>
<li>hledání bytu - průměrně 6 až 8 nabídek<ul>
<li>hledání vhodného bydlení vzhledem k požadavkům klienta</li>
<li>doprovod na prohlídkách nebo zprostředkování virtuálních prohlídek přes Skype</li>
<li>vyjednávání ohledně nájemní smlouvy</li>
<li>návrh nájemní smlouvy a sjednání podpisů</li>
<li>předání bytu včetně technické kontroly</li>
<li>předání klíčů a představení nemovitosti</li>
<li><strong>cena: 18 000 SEK</strong> + DPH (to je ve Švédsku na tyto služby 25 %)</li>
</ul>
</li>
<li>pomoc při zřizování služeb<ul>
<li>elektřina, plyn</li>
<li>telefon</li>
<li>internet, TV</li>
<li>pojištění domácnosti</li>
<li><strong>cena: 3 000 SEK</strong> + DPH (to je ve Švédsku na tyto služby 25 %)  </li>
</ul>
</li>
<li>pomoc s vyřizováním formalit<ul>
<li>registrace na daňovém úřadě, vyřízení <em>personnummer</em>, osobní doprovod při zařizování</li>
<li>vyřízení švédské ID karty - slouží jako potvrzení o trvalém pobytu</li>
<li>registrace na sociálním a zdravotním, osobní doprovod na úřady</li>
<li>otevření bankovního účtu, osobní doprovod do banky</li>
<li><strong>cena: 8 000 SEK</strong> + DPH (to je ve Švédsku na tyto služby 25 %)  </li>
</ul>
</li>
</ul>
<p>Nutno podotknout, že uvedené ceny jsou platné pro celou rodinu, tj. <em>personnummer</em> a ostatní náležitosti nám za tuto cenu pomohou vyřídit pro mě i pro partnerku. Suma sumárum, pokud si objednáme všechny tyto služby, budeme mít vše bez starostí a také téměř vše ještě před naším příjezdem zařízené a bude nás to při aktuálním kurzu stát zhruba <strong>100 000 CZK</strong>, z čehož značnou část pokryje firemní příspěvek na relokaci. Nebylo co řešit a plácli jsme si.</p>
<h2>A smlouva by nebyla?</h2>
<p>Jakmile jsme si služby objednali, Heli nám poslala fakturu k proplacení. OK. Chystáme se poslat do zahraničí sto táců a nemáme v ruce smlouvu, to jako vážně? V ČR by se nad tím nepozastavil asi jen blázen, zatímco ve Švédsku je to naprosto normální. <strong>Švédská legislativa uznává ústní dohodu jako právoplatně uzavřenou</strong>, což je například i důvod, proč máme při prohlídkách nemovitostí raději mlčet a nechat jednání profíkům, jak nás naše relokační agentura již poučila. Po krátkém ujištění ze strany Heli, že je tento postup naprosto v pořádku a po našem zuřivém googlení <strong>Prime Relocation</strong>, že se nejedná o podvod, jsme se odevzdaně smířili s faktem, že smlouva prostě nebude. Partnerka našla na <strong>Prime Relocation</strong> doporučení od švédské vlády a to nám prostě muselo stačit.</p>
<h2>Očekávání versus realita</h2>
<p>Pokud čekáte český hejt na téma, jak nás všechno zklamalo a že to byla škoda peněz, pak zklamu já vás. Poté, co Heli obdržela naše peníze, roztály ledy a mohlo se začít naplno makat. Byla nám přidělena relokační expertka Birgitta Timmers, kterou může Heli kdykoliv zastoupit a která si s námi ihned domluvila telefonní hovor. Ještě předtím jsme vyplnili dotazník o tom, kdo jsme, co od svého bydlení ve Švédsku očekáváme, kdo všechno přijede s námi, jaké dopravní prostředky si přivezeme, co bychom rádi, aby se v okolí našeho nového bytu nacházelo a spousta dalšího.</p>
<p>Telefonní hovor samotný již poté byl velmi věcný a velice podrobný. Musím říct, že tato služba zatím ve všem předčila mé očekávání a že se o nás dámy z <strong>Prime Relocation</strong> starají přímo pohádkově. Zde je pár bodů, které bych vypíchl jako největší klady na stěhování se do zahraničí s relokační agenturou (dále RA):</p>
<ul>
<li>Odpadne vám většina formálních starostí a hledání nového bydlení si přes všechny původní překážky začnete užívat. Koukáte se na nabídky bytů a vybíráte si z nich podobně jako při spolupráci s realitní kanceláři v ČR. </li>
<li>RA se dostane k mnoha neveřejným nabídkám bydlení určených pouze pro korporátní klientelu. Stojí za vámi velké jméno a jste o mnoho důvěryhodnější klient, než jako soukromý žadatel. Majitelé nemovitostí na to dost slyší.</li>
<li>RA je schopná vyjednat lepší podmínky smlouvy - posunout dobu začátku nebo vyjednat nižší cenu.</li>
<li>RA vám poradí, jak zaujmout majitele nemovitostí, aby vám dali přednost před ostatními. Zatím se zdá, že to funguje.</li>
<li>RA umí zařídit podpis nájemní smlouvy i předtím, než dostanete <em>personnummer</em>.</li>
<li>RA umí urychlit vyřízení <em>personnummer</em> a otevření bankovního účtu. </li>
<li>RA vám poskytne řadu cenných informací o vaší nové lokalitě - o státu jako takovém, o novém městě, popíše vám jeho jednotlivé čtvrtě, historii, dopravu, na co si dát pozor, co se naopak vyplatí využívat, jaké jsou normální ceny za to a za to a kde se nás budou snažit natáhnout (týká se například taxi služeb).</li>
<li>Budete si jistí, že než přijedete do nového státu, budete mít kde bydlet. Také si budete jistí, že jste v ČR vyřídili všechny potřebné dokumenty a nezapomněli jste něco vzít s sebou.</li>
<li>Jakmile máte jakýkoliv dotaz nebo obavy, máte e-mail nebo telefon kam se obrátit a během chvilky máte odpověď na cokoliv, co se vašeho stěhování týče. Od expertů, kteří jsou zvyklí relokovat tisíce lidí ročně a kteří mají aktuální přehled v celé řadě důležitých oblastí. </li>
</ul>
<p>Věřím, že během celého našeho relokačního procesu budou klady přibývat (rád se o ně zase časem podělím), že jsme si vybrali dobře a že nebudeme litovat jediné koruny, kterou jsme do této služby vložili. Koneckonců, zatím to tak rozhodně vypadá :-)</p>
  </div>
  <div class="tag-cloud">
    <p>
      <a href="https://svedsko.blog/tag/byt.html">byt</a>
      <a href="https://svedsko.blog/tag/doklady.html">doklady</a>
      <a href="https://svedsko.blog/tag/urady.html">úřady</a>
      <a href="https://svedsko.blog/tag/relokace.html">relokace</a>
      <a href="https://svedsko.blog/tag/prime-relocation.html">Prime Relocation</a>
    </p>
  </div>




<div id="disqus_thread"></div>
<script type="text/javascript">
    var disqus_shortname = 'ivadol';
    (function() {
        var dsq = document.createElement('script'); dsq.type = 'text/javascript'; dsq.async = true;
        dsq.src = '//' + disqus_shortname + '.disqus.com/embed.js';
        (document.getElementsByTagName('head')[0] || document.getElementsByTagName('body')[0]).appendChild(dsq);
    })();
</script>
<noscript>
    Pro zobrazení komenářů prosím povolte JavaScript.
</noscript>
</article>

    <footer>
<p>
  &copy; Knut Holm 2017-2019 &#8226; Obsah je chráněn licencí <a rel="license" href="https://creativecommons.org/licenses/by-sa/4.0/deed.cs" target="_blank">CC BY-SA 4.0</a>
</p>
<p>
</p>    </footer>
  </main>

<!-- Google Analytics -->
<script type="text/javascript">
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
  (i[r].q=i[r].q||[]).push(arguments)},i[r].l=1*new Date();a=s.createElement(o),
  m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','//www.google-analytics.com/analytics.js','ga');

  ga('create', 'UA-110306205-1', 'auto');
  ga('send', 'pageview');
</script>
<!-- End Google Analytics -->



<script type="application/ld+json">
{
  "@context" : "http://schema.org",
  "@type" : "Blog",
  "name": " O Švédsku a tak ",
  "url" : "https://svedsko.blog",
  "image": "https://svedsko.blog/images/author.jpg",
  "description": "Knut Holm píše blog (nejen) o svém odchodu do Švédska"
}
</script>
</body>
</html>